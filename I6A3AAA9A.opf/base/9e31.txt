[A1:81b][A2:81b][...]Author Colophon, 81b3-7//'dul ba'i mdo zhes bya ba nges par 'byung ba'i tshul khrims kyi dbang du byas pa/'dul ba rgya mtsho'i snying po mdor bsdus pa
/ lhag pa'i tshul khrims kyi bslab pa mtha' dag gi mdzod du gyur pa / 'dul ba'i sde snod thams cad kyi ma lta bu 'di ni 'phags bapa gzhi thams cad yod par smra ba'i 'dul
ba 'dzin pa chen po bram ze'i slob dpon btsun pa yon tan 'od bdag dang gzhan gyi grub pa'i mtha' rgya mtsho'i pha rol du son pa / bde bar gshegs pa'i chos 'dul ba bdud rtsi'i
nyid khus shes rab kyi dbang po rgyas pa/ de bzhin gshegs pa'i bka' dam pa nan tan snying por bsgrub pas sde pa thams cad kyi 'dul ba'i sde snod mtha' dag gi gtso bor
gyur pa / 'phags pa gzhi thams cad yod par smra ba'i 'dul ba kun las btus pa yin no/dbang phyug dam pa'i mnga' bdag dpal lha btsan po'i bka' lung gis/'phags pa gzhi thams
cad yod par smra ba'i 'dul ba 'dzin pa/kha che'i bye brag tu smra ba'i slob dpon 'dzi na mi tra dang zhu chen gyi lo tsha ba ban de klu'i rgyal mtshan gyis bsgyur zhing
zhus te gtan la phab pa// 'di la sho lo gnyis stong bdun brgya yod/ bam po ni dgur byas so// //

[A1:82a][A2:82a]Carving Colophon, f. 82a1-7/ /swasti/bskal bzang sangs rgyas gzhan gyis mi 'dul ba'i//rtsod dus sems can brdul dka' ma rungs pa//'dul phyir smon lam yongs rdzogs
gzhan don mdzad//thub chen rgyal ba'i dbang po la phyag 'tshal//bram ze'i btsun pa lnga rig mthar son nas//'dzam gling mchog gyur 'dul ba rgya mtsho yi/snying po bsdus
te 'dul ba'i mdo mdzad pa//'phags pa yon tan 'od la gus phyag 'tshal//thub bstan phan bde'i 'byung gnas kun gyi gzhi//'dul ba'i sde snod kun gyi ma lta bu//'dul ba rgya
mtsho'i snying po 'dul ba'i mdo//'phags pa yon tan 'od kyis mdzad pa dang //gzhi lnga gnas brgyad bston pa chos mngon mdzod//dbyig gnyen sangs rgyas gnyis pas mdzad pa
dang //gtsug tor dri med rab gnas cho ga sogs//lhag bsam dag pas par du gzhengs pa'i don//rgyal ba'i bstan pa phyogs bcur rgyas pa dang//bstan la zhugs rnams tshul khrims
rnam dag la//brtson bapa lhur len bskyed par bya phyir dang//snyan par grags pa'i rgyal mtshan mthon pos brjid//sngon bsags bsod nams gter gyi ne'u le can//log sems glang
po'i glad 'gems gdong lnga'i stengs//khrims gnyis gzi brjid dpal gyis lha nge ba//chos rgyal rnam mang thos sras gnyis pa nyid//lha rgyal tshangs pa'i sku tshe ltar brtan
cing//sde srid tshangs pa'i 'jig rten ltar rgyas nas//tshangs pa'i yul sar bde chen thob bya'i phyir//tshangs chen gnas 'tshungs pho brang gong dkar du//grags dang dpal
dang blo gros bsod nams bzhi//'dzom rgyas mngon mtho phun sum tshogs ldan pas//'gyur byed zhes bya sa mo phag gi lo//par du bsgrubs pa'i do dam zhal lta pa//tshul gnas
thos bsam sgoms pas rgyud 'byor pa//dpal ldan sa skya'i gshesbshes gnyen rin chen dpal//yig mkhan mkhas pa'i dbang po seng ge dar//rkos mkhan mkhas pa sprul sku dpon mo
che//dpon skyab thog grangs mkhas pa rnams kyis gzabs//'di yi rgyu sbyor lag len dad pa can//gsol dpon gu ru gnyer chen rnams kyis bsgrubs//de ltar sgrubs pa'i dge ba dri
med 'dis//nam mkha'i mtha' gtugs gyur pa'i 'gro ba rnams//'khor ba sdug bsngal rgya mtsho'i pha rol son//kun mkhyen yid bzhin nor bu myur thob shog/ye dharmA:he tu pra bha
wA he tunte ShAn ta thA ga to hya pa data/te ShAnytsa yo ni ro dha e waM bA dI mahA shra ma NaH// maMgalaMbhawantu//

